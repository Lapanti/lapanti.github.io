---
title: "Varhaiskasvatuksen kerhotoiminta - lapsen etu"
description: "Samalla, kun kunnanvaltuusto päätti lopettaa alle 2-vuotiaiden kotihoidontuen kuntalisän, lopetettiin myös Kirkkonummella toiminut varhaiskasvatuksen kerhotoiminta."
seo:
  type: BlogPosting
---

Samalla, kun kunnanvaltuusto päätti {% include link text="lopettaa" href="https://www.kirkkonummi.fi/kotihoidon-tuen-kuntalisa-182019-alkaen" %} alle 2-vuotiaiden kotihoidon tuen kuntalisän, {% include link text="lopetettiin" href="https://www.kirkkonummi.fi/kerhot-1" %} myös Kirkkonummella toiminut varhaiskasvatuksen kerhotoiminta. Kerhoissa 2-5-vuotiaat lapset ovat päässeet 2-3 kertaa viikossa leikkimään muiden lasten kanssa ja osallistumaan varhaiskasvatukseen.

Koska kerhotoiminta päätettiin lakkauttaa talousarvion vahvistamisen kautta, on kyse ollut varmasti kustannuksista. Kuitenkaan kerhotoiminta ei ole ollut vanhemmille ilmaista, vaan siitä on maksettu kerhomaksu. Olisiko korkeammilla kerhomaksuilla voitu kattaa kustannukset, jolloin kerhotoimintaa olisi voitu jatkaa?

Kerhotoiminnassa on myös kyse lapsen edusta. {% include link text="Viimeaikaisissa" href="https://www.is.fi/kotimaa/art-2000007611438.html" %} tutkimuksissa {% include link text="ollaan" href="https://yle.fi/uutiset/3-10226728" %} samaa {% include link text="mieltä" href="https://www.iltalehti.fi/kotimaa/a/201708142200326641" %} siitä, että ainakin 3-vuotiaat ja sitä vanhemmat lapset hyötyvät varhaiskasvatuksesta verrattuna kotihoidossa oleviin ikätovereihinsa. Aina lapsen vanhemmat eivät syystä tai toisesta laita lapsiaan päiväkotiin, mutta tällaisella kerhotoiminnalla mahdollistetaan myös näille lapsille oikeus varhaiskasvatukseen. Lasten ja nuorten kohdalla pitää aina ottaa huomioon kustannusten lisäksi myös heidän etunsa. 

Lapsiperheille suunnatut palvelut myös houkuttelevat alueelle lisää lapsiperheitä, jolloin kunta pidetään elinvoimaisena ja pystytään tuottamaan lisää palveluita kaikille kunnan asukkaille. 

Pidetään Kirkkonummi lapsille ja lapsiperheille ystävällisenä kuntana ja palautetaan varhaiskasvatuksen kerhotoiminta! 
