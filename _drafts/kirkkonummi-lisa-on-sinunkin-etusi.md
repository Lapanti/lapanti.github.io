---
title: "Kirkkonummi-lisä on sinunkin etusi"
description: "Kirkkonummi-lisä"
seo:
  type: BlogPosting
---

Hei [Lapsi](#lapsi) / [Vanhempi](#vanhempi) / [Isovanhempi](#isovanhempi) / [Päiväkodin työntekijä](#päiväkodin-työntekijä) / [Kirkkonummelainen](#kirkkonummelainen) / [Kunnan päättäjä](#kunnan-päättäjä)

## Lapsi

Kirkkonummi-lisän avulla saat olla kotona vanhempiesi kanssa, kunnes olet oppinut kävelemään ja puhumaan. Ei tarvitse vielä itsenäistyä, vaan voit rauhassa juoksuttaa rakkaita vanhempiasi. 

Päiväkodissakin on toki kivaa, mutta ei sinne tarvitse mennä ennen kuin olet siihen valmis. Kyllä kerkeät vielä hyvin mukaan hieman vanhempanakin. 

## Vanhempi

150 euroa kuukaudessa on iso raha kotihoidon tuen {% include link text="342,95 euron" href="https://www.kela.fi/kotihoidontuki-maara-ja-maksaminen" %} päälle. Sillä saat jo hyvin ostettua elämääsi pientä luksusta.

Saat itse olla näkemässä lapsen ensiaskeleita ja kuulemassa ensimmäisiä sanoja. Saat myös rauhassa etsiä lapselle hyvän päiväkodin ja valmistautua lapsen ensimmäiseen päiväkotipäivään. 

## Isovanhempi

Sinäkin voit saada kotihoidon tukea, mikäli vanhemmat haluavat itse mennä takaisin työelämään. Kirkkonummi-lisällä kotihoidon tuesta tulee jo houkutteleva kannustin siirtyä vaikka vuorotteluvapaalle, että pääset seuraamaan lapsenlapsesi kehitystä mahdollisimman läheltä. 

## Päiväkodin työntekijä 

Kun ryhmäsi koostuu pääasiassa yli 2-vuotiaista, pystyt antamaan lapsille paremmin heidän tarvitsemaansa huomiota. Työpäiväsikin ovat kevyempiä, kun kaitsettavana ei ole neljää konttausikäistä vauvaa, vaan käveleviä taaperoita. Kyllä jokainen lapsi sitten tulee päivähoitoon kun on siihen valmis. 

## Kirkkonummelainen

Vaikka et itse saakaan Kirkkonummi-lisää, siitä on sinullekin etua. Suomessa on jäljellä enää 40 kuntaa, jotka kuntalisää maksavat, joten kyseessä on oikein hyvä houkutin lapsiperheille. Kun kuntaan sitten saadaan lisää veronmaksajia, voidaan muitakin palveluita parantaa ja laajentaa, nimenomaan niitä, joita sinä käytät.

## Kunnan päättäjä 

*Varoitus: seuraavassa osiossa on paljon numeroita.*

Kirkkonummi-lisän lopettamisessa oli tietenkin kyse siltä, että jostain piti leikata, jotta budjetti saadaan tasapainoon. Todennäköisesti sinulle on kerrottu, että Kirkkonummi-lisä maksaa kunnalle yli 360 000 € vuodessa (jos tuen saajia on yli 200). Tässä on varmaan myös puhuttu siitä, ettei kotihoidontuen kuntalisä yleensä vaikuta siihen, hoidetaanko lasta kotona vai päiväkodissa. 

Kuitenkin, jokainen lapsi joka siirtyy tämän seurauksena päiväkotiin, maksaa kunnalle X euroa (palvelusetelin maksimihinnan ollessa X euroa ja keskimääräisen vanhemman maksaessa tuloveroa kunnalle X euroa) kuukausitasolla. Vuositasolla riittää, että X lasta siirtyy kotihoidosta päiväkotiin, jotta kunta menettää saman 360 000 € vuodessa. 

Kirkkonummi-lisä on toki myös hyvä markkinoinnin apuväline, sillä vain harva kunta sitä enää maksaa. Jos sillä saadaan houkuteltua yksikin lapsiperhe Kirkkonummelle esimerkiksi Keravan sijaan, saadaan kunnalle verotuloja X euroa vuodessa, niin kauan kun vain yksi vanhemmista käy töissä. Mikäli molemmat vanhemmat siirtyvät jossain vaiheessa takaisin työelämään, maksavat he vuosittain keskimäärin X + X eli Y euroa. Potentiaalisesti perheen vanhemmat asuvat (ja maksavat veroja) Kirkkonummella vuosikymmeniä. 
