---
title: "Kotihoidon tuen kuntalisä - pieni kustannus, suuri merkitys"
header:
  image: /assets/images/kotihoidossa
  image_ext: jpg
image: /assets/images/kotihoidossa-l.jpg
description: "Joulun alla Kirkkonummen kunnanvaltuusto päätti lopettaa kotihoidon tuen kuntalisän, eli niin kutsutun Kirkkonummi-lisän. Kuntalisää Kirkkonummella maksettiin 150 euroa kuukaudessa per alle 2-vuotias lapsi, joka on kotihoidossa."
seo:
  type: BlogPosting
redirect_from: /kotihoidontuen-kuntalisa
---

Joulun alla Kirkkonummen kunnanvaltuusto päätti [lopettaa](https://www.kirkkonummi.fi/kotihoidon-tuen-kuntalisa-182019-alkaen){:target="_blank"}{:rel="noopener noreferrer"} kotihoidon tuen kuntalisän, eli niin kutsutun Kirkkonummi-lisän. Kuntalisää Kirkkonummella maksettiin 150 euroa kuukaudessa per alle 2-vuotias lapsi, joka on kotihoidossa. Vertailuna esimerkiksi naapurikaupungissa Espoossa maksetaan [alle 2-vuotiaasta lapsesta 190 euroa kuukaudessa ja 2-vuotiaasta lapsesta 150 euroa kuukaudessa](https://www.espoo.fi/fi-FI/Kasvatus_ja_opetus/Varhaiskasvatus/Kotona_hoitaminen/Kotihoidon_tuki){:target="_blank"}{:rel="noopener noreferrer"}.

Kunnan budjetissa tällainen kustannus on erittäin pieni osa, mutta lapsiperheille kyseessä voi olla ero sen välillä, voidaanko lasta pitää kotona, vai pitääkö lapsi viedä päivähoitoon. Mikäli lapsi joudutaan kuntalisän poiston jälkeen laittamaan täysipäiväisesti päiväkotiin, maksaa se kunnalle [1 293 euroa kuukaudessa](https://www.kirkkonummi.fi/library/files/5c923621c91058d1e40005b4/Kn_s__nt_kirja_svl__1.8.2019.pdf#page=9){:target="_blank"}{:rel="noopener noreferrer"} (palvelusetelin maksimihinta vuonna 2019, mitä maksetaan yksityisessä päivähoidossa olevasta lapsesta), vanhemmat joutuvat maksamaan lisäksi 288 euroa kuukaudessa päivähoidosta.

Kyllähän kunta saa tietenkin enemmän verotuloja, kun molemmat vanhemmat menevät takaisin työelämään. Nimittäin noin 620,15 euroa, kun suomalaisen mediaanipalkka vuonna 2019 oli [3 140 euroa kuukaudessa](https://www.tilastokeskus.fi/tup/suoluk/suoluk_palkat.html){:target="_blank"}{:rel="noopener noreferrer"} tilastokeskuksen mukaan ja Kirkkonummen kunnallisvero on [19,75%](https://www.kirkkonummi.fi/tietoa-taloudesta){:target="_blank"}{:rel="noopener noreferrer"}. Taloudellisesti tästä siis ei hyödy kunta, eikä välttämättä perheen vanhemmatkaan.

Entäs sitten lapsi ja perhe? Vanhempainvapaa loppuu kun lapsi on [noin 11,5 kuukauden ikäinen](https://www.kela.fi/vanhempainraha){:target="_blank"}{:rel="noopener noreferrer"}, jolloin suurin osa vauvoista [ei osaa kävellä](https://www.mll.fi/vanhemmille/lapsen-kasvu-ja-kehitys/0-1-v/vauvan-liikunnallinen-kehitys/){:target="_blank"}{:rel="noopener noreferrer"}, eikä [puhua](https://www.mll.fi/vanhemmille/lapsen-kasvu-ja-kehitys/0-1-v/vauvan-sosiaalinen-kehitys/){:target="_blank"}{:rel="noopener noreferrer"}. Päiväkodissa joudutaan siis antamaan erityistä huomiota pienokaiselle, vanhemmat eivät pääse seuraamaan ja nauttimaan lapsen kehityksestä. Lapsellakaan ei todennäköisesti ole kovin kivaa, sillä tuossa iässä he myös vierastavat kovasti eivätkä kaipaa ikäistään leikkiseuraa.

Pidetään Kirkkonummi lapsille ja lapsiperheille ystävällisenä kuntana ja palautetaan kotihoidon tuen kuntalisä!

*Julkaistu alun perin Kirkkonummen Sanomissa 20.1.2021.*

*Korjattu 4.2.2021 palvelusetelin maksimihinta kuukaudessa 862 eurosta 1 293 euroon*

*Korjattu 14.2.2021 vanhempainvapaan kesto*
